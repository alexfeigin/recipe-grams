# עוגיות בצורות
## מה צריך?
* 100 גרם חמאה רכה
* 1 ביצה
* ½ כוס סוכר לבן 100 גרם
* ½ כפית מחית וניל או 1 כפית תמצית
* 2 כוסות קמח לבן (280 גרם) או קמח אחר
* ⅓ כפית מלח אל תוותרו :)
## הוראות הכנה
* בקערה גדולה שמים חמאה, ביצה, סוכר ווניל ובעזרת כף עץ מערבבים לתערובת אחידה. זה יכול לקחת שתי דקות, אפשר להעזר במטרפה.
* מוסיפים את הקמח והמלח וממשיכים לערבב היטב.
* כשנוצר בצק ממשיכים עם הידיים לאחד אותו לכדור אחד מאוחד (לא יותר מידי).
* מעבירים את הכדור לשקית ניילון ומקררים במקרר חצי שעה ועד 24 שעות
* (אם קיררתם יותר משעה תנו לבצק להתחמם טיפה על השיש לפני שמתחילים לרדד)
* מדליקים את המזגן (אל תעבדו בחדר חם)
* מחממים תנור ל-170 מעלות ומרפדים תבניות בנייר אפייה.
* מרדדים את הבצק:
* מוציאים את הבצק מהשקית ומעבירים למשטח מקומח קלות.
* הצורה הכי טובה לעבוד (כמו בכל בצק פריך) היא לסובב/להזיז מעט את הבצק על המשטח אחרי כל רידוד. בצורה הזו הבצק לא ידבק למשטח העבודה. ואפשר גם לקמח עוד קצת מדי פעם.
* אם אתם עובדים עם ילדים חלקו את הבצק לארבעה חלקים.
* מרדדים עד לעובי של 4-5 מ״מ (לא דק מדי).
* קורצים את הצורות שרוצים ומניחים ללא רווחים גדולים על הנייר אפייה.
* אוספים את שאריות הבצק, לשים מעט ומרדדים שוב. (וקורצים שוב). לא צריך לבזבז שום בצק בתהליך.
* אפשר לקשט בסוכריות בשלב הזה.
* אופים 10-15 דקות (תלוי בתנור שלכם) עד שהעוגיות מזהיבות מעט אך עדיין בהירות.
* מצננים לחלוטין ושומרים בקופסא אטומה.
# הערות
-אפשר להחליף 2 כפות קמח ב-2 כפות קקאו לעוגיות חומות ושוקולדיות יותר. במקרה זה הוסיפו כפית סוכר.
-אם הבצק מתפורר ולא מתאחד, הוסיפו כף חמאה רכה או כפית-שתיים של חלב קר או מים קרים :)
-יותר קשה להכין בצק פריך מקמח כוסמין - זה אפשרי אך מאתגר יותר.